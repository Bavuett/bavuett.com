In un contesto storico in cui osserviamo casi sempre più frequenti di individui e collettivi che mostrano diffidenza nei confronti dei media tradizionali, spesso citando influenze da parte della politica e del mondo industriale, trovo sia importante elogiare la stampa tradizionale quando si impegna a diffondere informazioni corrette e comprensibili. Non perché le agenzie abbiano fatto qualcosa di particolare nei loro contenuti, ma perché, a causa del contesto appena esposto, tengo a valorizzare gli esempi virtuosi che aderiscono a determinati valori.

Chiaramente le critiche che vengono mosse non sono del tutto immotivate. Chi si affida ad influencer e social media per informarsi non lo fa solo perché non ha alcun tipo di spirito critico; tuttavia sono dell'opinione che, se una volta si faceva affidamento al microblogging per avere la notizia senza filtri, oggi la situazione si stia ribaltando.

Argomenterò senza dubbio le ragioni che mi portano a pensarla in questo modo, ma non è questo il momento: il mio intento qui era spiegare il motivo per il quale apprezzo particolarmente questo video di Sky News riguardo ai reali interessi statunitensi dietro l'operazione condotta in Venezuela al punto da doverlo diffondere attraverso questo post, sperando che lasciare la questione in sospeso mi motivi a prendere questo sito seriamente.

<div class="embed">
    <iframe src="https://www.youtube-nocookie.com/embed/Pgwny1BiCYk?si=PBZvSesXpi9Bbz4R" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div>
